- Hogyan tudok jelentkezni a tanfolyamra? <br>

A jelentkezés regisztrációt követően a Modulo Felvételi többletpont jelentkezés felületén történik itt. A részletes lépéseket megtalálod a csatolt Jelentkezési útmutatóban.
Ki jelentkezhet a tanfolyamra?A tanfolyamokat elsősorban középiskolás diákok számára ajánljuk, de kortól függetlenül bárki jelentkezhet, akkor is, ha már korábban befejezted iskolai tanulmányaidat.
Mikor lesz végleges a jelentkezés? A jelentkezés akkor válik véglegessé, ha a felnőttképzési szerződést letöltöd, aláírod (kiskorú esetén szülő is), majd PDF formátumban, szkennelve elküldöd a tanfolyam.juniorakademia@szte.hu e-mail címre.
Mikor kezdődik a tanfolyam?A tanfolyam órái 2025. szeptember 22-én kezdődnek, és április végéig tartanak.
Mikor tartják az órákat?Az órák hétköznap délutánonként, vagy szombat délelőtt tömbösítve kerülnek megtartásra.
Hány órás a tanfolyam?A tanfolyam 100 tanórából áll, ez 100 × 45 percet jelent. Az órák általában 2 × 2 tanórás bontásban, vagy tömbösítve 4 × 45 percben zajlanak.
Mennyit lehet hiányozni az órákról?A tanfolyam sikeres teljesítéséhez legfeljebb 20 tanórát (20 × 45 perc) lehet hiányozni.
A hiányzásokat lehet igazolni?Igen, de csak különösen indokolt esetben, például versenyen való részvétel, nyelvvizsga vagy orvosi vizsgálat esetén.
A történelem távoktatás online órákat jelent?Nem. A történelem távoktatás nem heti rendszeres online órát jelent, hanem önálló tananyag-feldolgozást a Coursera felületén, valamint havonta egy konzultációs lehetőséget. További információkat a honlapunkon itt találsz:
Évközben lehet csoportot váltani?Igen, de csak kivételesen indokolt esetben, és az oktatók beleegyezésével.
Ha még nem vagyok végzős, később is megírhatom a próbaérettségit?Igen. Ha szeretnéd, későbbi évben is megírhatod a próbaérettségi vizsgát –ebben az esetben nem kell újra részt venned a tanfolyamon.
Milyen esetekben szerezhetek intézményi többletpontot?Intézményi többletpontot akkor szerezhetsz, ha:
a hiányzásaid nem haladják meg a 20 órát, és
a tanfolyam végén megrendezett próbaérettségi vizsgát legalább 45%-os eredménnyel teljesíted. Ebben az esetben 25 intézményi pontról állítunk ki igazolást.
Ha nem írod meg a próbaérettségit, vagy az eredményed nem éri el a 45%-ot, de a hiányzásaid száma nem haladja meg a 20 órát, akkor 10 intézményi pontról állítunk ki igazolást.
Tantárgyanként járnak a pontok?Amennyiben teljesíted a pontok szerzéséhez szükséges előfeltételeket, abban az esetben tantárgyanként állítjuk ki az intézményi pontokról szóló igazolást.Figyelem! A karok nem minden esetben fogadják el tantárgyanként az igazolást, illetve bizonyos esetekben csak meghatározott tantárgyak esetén fogadnak el pontot, valamint előfordulhat, hogy kevesebb pontot fogadnak el.A pontok elfogadásáról mindig az adott kar tanulmányi osztályán kell érdeklődni.
Az intézményi pontokról szóló igazolást hová kell feltölteni?Az intézményi pontokról szóló igazolást a hiánypótlási időszakban a felvi.hu rendszerébe kell feltölteni.
A tanfolyammal szerzett pontokat meddig használhatom fel?A kiállított pontigazolás a kiadás dátumától számított négy felvételi eljárásban használható fel.
Mégsem szeretnék részt venni a tanfolyamon. Mit kell tennem?Ebben az esetben kérjük,hogy írásban jelezd szándékodat a tanfolyam.juniorakademia@szte.hu címen.Ha a tanfolyamon való részvételt az első két hétben mondod le, akkor visszatérítjük a befizetett összeget. Ezt követően a díjat már nem tudjuk visszatéríteni.
Mikor kaphatom vissza a tanfolyam díját?Ha az SZTE-t jelölöd meg első helyen a felsőoktatási jelentkezéskor, és felvételt nyersz, valamint teljesíted a tanfolyamot (azaz a hiányzásaid nem haladják meg a 20 órát – 20×45 percet), akkor a tanfolyam befizetett díját ösztöndíj formájában vissza tudod igényelni.
